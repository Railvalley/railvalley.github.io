---
layout: page
title: "Statuti"
permalink: statuti
---

# Statuti

**Nome - art. 1**

Sotto il nome di RailValley - Associazione per l'innovazione in ambito
ferroviario, è costituita un'associazione indipendente, apartitica e
aconfessionale, ai sensi degli articoli 60 ss. del Codice civile svizzero.

**Sede - art. 2**

La sede dell'associazione è presso il suo presidente.

**Scopo - art. 3**

Scopo dell'associazione è quello di:

a) promuovere l'innovazione in ambito ferroviario ed in particolare l'uso del
trasporto merci su rotaia;\
b) ampliare le capacità di trasporto merci su ferrovia;\
c) rendere competitivo il trasporto di merci su rotaia;\
d) catturare e sviluppare l'interesse politico al trasporto su rotaia;\
e) sostenere la creazione di imprese e lo sviluppo di progetti che usano
tecnologie innovative in ambito ferroviario;\
f) favorire una maggiore integrazione fra il trasporto ferroviario ed altri tipi
di trasporto, segnatamente quello su quattro ruote;\
g) collaborare con i diversi attori attivi in ambito ferroviario;

**Attività - art. 4**

L'associazione intende conseguire il suo scopo impegnandosi in particolare a:

a) creare un centro di competenza che favorisca l'impiego di nuove tecnologie in
ambito ferroviario;\
b) sostenere la ricerca e l'adozione di standard comuni;\
c) sostenere le imprese che vogliono entrare ad operare in ambito ferroviario e
trasporti collegati;\
d) organizzare convegni e gruppi di lavoro;\
e) informare;\
f) sostenere finanziariamente le ditte che vogliono investire in mezzi di trasporto
ferroviario di nuova creazione.

**Soci - art. 5**

Possono diventare soci dell'associazione le persone fisiche, le persone
giuridiche e altri gruppi che perseguono obiettivi vicini agli scopi
dell'associazione e che ne accettano gli statuti. La qualità di socio si
acquisisce mediante il versamento della quota sociale e si perde dopo il mancato
versamento della stessa per il periodo di un anno. La quota sociale è comunque
dovuta fino al termine dell'anno sociale.

**Organi - art. 6**

Gli organi dell'associazione sono:

a) Assemblea generale\
b) Comitato\
c) Ufficio presidenziale\
d) Revisori dei conti\
e) Consiglio consultivo

**Assemblea generale - art. 7**

L'assemblea generale è l'organo supremo dell'associazione. Essa riunisce tutti i
soci. Ogni socio ha diritto a un voto. L'assemblea generale si riunisce almeno
una volta all'anno. L'assemblea generale straordinaria è convocata dal comitato
esecutivo o su richiesta di almeno un quinto dei soci. L'assemblea viene
convocata mediante lettera personale con almeno dieci giorni d'anticipo e con
indicazione delle trattande. L'assemblea generale delibera a maggioranza dei
soci presenti. Le votazioni e le elezioni avvengono per alzata di mano, salvo
nel caso in cui venga richiesto lo scrutinio segreto dalla maggioranza dei soci
presenti. Le competenze dell'assemblea generale sono:

a) approvare il rapporto annuale del presidente\
b) approvare i conti sociali\
c) approvare il preventivo\
d) nominare il presidente dell'associazione ed il vice-presidente che comporranno
l'Ufficio presidenziale\
e) nominare i membri del Comitato\
f) nominare il cassiere\
g) nominare i revisori\
h) nominare i soci onorari\
i) modificare gli statuti\
j) fissare la quota sociale\
k) decidere lo scioglimento dell'associazione e la devoluzione del patrimonio
sociale

Le proposte per eventuali candidature e modifiche statutarie devono essere
presentate al segretariato almeno quindici giorni prima dell'assemblea.

**Comitato art. 8**

Il comitato viene designato dall'assemblea. Il presidente e il vice-presidenze
dell'Ufficio presidenziale ne fanno parte automaticamente. Il Comitato viene
convocato dall'Ufficio presidenziale o su richiesta scritta e motivata di almeno
1/3 dei membri del Comitato Il Comitato delibera a maggioranza dei membri
presenti: in caso di parità il voto del presidente è decisivo, per le nomine
decide la sorte. La presidenza del Comitato spetta al Presidente dell'Ufficio
presidenziale. Tutti i membri del comitato esecutivo -tranne il presidente
dell'Ufficio presidenziale - restano in carica 3 anni.

Il Comitato si compone al massimo di 11 membri.

Le competenze del comitato sono:

a) nominare un cassiere scelto al suo interno\
b) se del caso nominare il personale stipendiato\
c) sbrigare i lavori correnti\
d) eseguire le decisioni prese dall'assemblea\
e) assicurare la supervisione sull'attività del segretariato (i cui compiti sono
definiti in un regolamento interno)\
f) assicurare la supervisione sulla gestione finanziaria dell'associazione\

**Ufficio presidenziale - art. 9**

L'ufficio presidenziale è composto dal presidente dell'associazione e da un
vice-presidente. Il presidente e il vice-presidente restano in carica 3 anni e
sono rieleggibili.

Competenze

Le competenze dell'ufficio presidenziale sono:

a) sorvegliare e coordinare l'attività del segretariato\
b) convocare e preparare le riunioni del Comitato\
d) rappresentare l'associazione verso l'esterno\
e) diffondere le prese di posizione pubbliche\

**Revisori dei conti - art. 10**

L'assemblea generale nomina due revisori. Essi restano in carica 2 anni e sono
rieleggibili. I revisori non possono essere membri del Comitato e dell'Ufficio
presidenziale. I revisori esaminano i conti sociali, controllano le esistenze
patrimoniali e redigono il rapporto annuale di revisione che viene presentato
all'assemblea generale per l'approvazione.

**Segretariato - art. 11**

Il personale assunto dall'associazione lavora sotto la diretta responsabilità
dell'ufficio presidenziale. Le condizioni di impiego sono fissate per contratto.
I compiti sono definiti in un mansionario.

**Consiglio consultivo- art. 12**

Fa parte del Consiglio consultivo ogni politico o personalità pubblica che
condivide e promuove lo scopo dell'associazione. Il Consiglio consultivo ha come
scopo quello di sostenerne l'attività dell'associazione a livello politico ed
imprenditoriale e di consigliare il Comitato e l'Ufficio presidenziale. Il
Comitato tiene a giorno l'elenco dei membri del Consiglio Consultivo.

**Finanze - art. 13**

Il finanziamento delle attività sociali avviene mediante:

a) le quote pagate dai soci\
b) sovvenzioni\
c) legati e donazioni\
d) altre entrate\

La gestione finanziaria dell'associazione è di competenza del comitato
esecutivo.

**Diritto di firma - art. 14**

L'associazione è rappresentata di fronte a terzi dalla firma collettiva a due di
due membri dell'ufficio presidenziale o di un membro dell'ufficio presidenziale
con il segretario generale o con il cassiere.

**Esercizio sociale - art. 15**

L'anno sociale corrisponde all'anno civile. Il primo anno inizia dalla
fondazione dell'associazione e si conclude al 31 dicembre 2010

**Responsabilità - art. 16**

Per gli impegni dell'associazione risponde unicamente il patrimonio sociale. E'
esclusa ogni responsabilità personale dei soci.

**Scioglimento - art. 17**

Lo scioglimento dell'associazione può essere deciso dall'assemblea convocata a
tale scopo alla presenza di almeno due terzi di tutti i soci. Se questo quorum
non è raggiunto una seconda assemblea, convocata nei termini statutari, potrà
pronunciarsi a semplice maggioranza dei soci presenti. Il patrimonio verrà
destinato, secondo decisione assembleare, a un altro ente con scopi analoghi.

**Disposizioni finali - art. 18**

Per quanto non previsto dal presente statuto fanno stato le disposizioni degli
articoli 60 e seguenti del Codice civile svizzero.

I presenti statuti sono stati approvati dall'assemblea costitutiva tenutasi a
Mendrisio il 3 aprile 2009

Gli articoli 1, 8 e 9 sono stati modificati il 25 ottobre 2012.

---
layout: post
title: "Risanamento Gottardo e strategia energetica 2050"
excerpt: "Vedi documento: Per un risanamento della galleria stradale del San Gottardo in linea con la strategia energetica 2050 del Consiglio federale"
date: 2014-03-23 01-00-00 +0100
categories: blog
---

# Risanamento Gottardo e strategia energetica 2050

Vedi documento: [Per un risanamento della galleria stradale del San Gottardo in linea con la strategia energetica 2050 del Consiglio federale](/files/RailValley-risanamento-gottardo-2050%5F06-03-2014.pdf)

Nel 2013 il Consiglio federale ha presentato la nuova strategia energetica 2050 che prevede che le 40 milioni di tonnellate di emissioni di CO2 del 2010 siano ridotte a 8.1 milioni nel 2050\. Il settore dei trasporti assorbe circa 1/3 dell’energia ed è piuttosto evidente che l’obiettivo di riduzione lo si potrà raggiungere grazie all’uso su ampia scala di veicoli ibridi o elettrici. La possibilità che fra alcuni decenni la maggior parte delle auto sulle strade sia in grado di percorrere almeno 20km senza inquinare, ha conseguenze importanti per il funzionamento e il risanamento della galleria del San Gottardo.

Il concetto di risanamento della galleria del San Gottardo è stato messo a punto nel 2009 senza tenere conto della nuova strategia energetica. RailValley ha analizzato i diversi interventi di risanamento e messa a norma ed è in grado di ipotizzare che sarebbe possibile avviare un risanamento che:

* Eviterebbe chiusure prolungate
* Potrebbe fare risparmiare Fr. 2 miliardi rispetto all’opzione del raddoppio presentata dal Consiglio federale.
* Permetterebbe un adeguamento completo alle norme.

Allo stesso tempo il risanamento della galleria secondo nuovi concetti, potrebbe essere un tassello importante per permettere il raggiungimento degli obiettivi della Strategia energetica 2050.

RailValley invita la politica a sospendere la decisione sul raddoppio della Galleria del San Gottardo, in attesa che ci siano i necessari approfondimenti tecnici.


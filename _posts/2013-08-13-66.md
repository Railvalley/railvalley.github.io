---
layout: post
title: "Per una ferrovia competitiva nel trasporto di merci sulle corte distanze "
excerpt: "In Svizzera il 91% del volume dei trasporti avviene su distanze inferiori ai 150km."
date: 2013-08-13 02-00-00 +0100
categories: blog
---

# Per una ferrovia competitiva nel trasporto di merci sulle corte distanze 

In Svizzera il 91% del volume dei trasporti avviene su distanze inferiori ai 150km.

Nei prossimi decenni si prevedono tassi di crescita del trasporto di merci nell'ordine del 30%.

I trasporti ferroviari sono oggi interessanti sulle medie e lunghe distanze. Il mezzo stradale è invece molto più competitivo sulle corte e medie distanze. Perché la ferrovia possa assorbire parte dell'aumento del traffico e riprendere quote di mercato alla strada è necessario fare in modo che il trasporto di merce su ferrovia sia competitivo sulle corte e medie distante.

La politica negli ultimi decenni ha promosso il traffico passeggeri, la creazione di nuovi importanti assi ferroviari e lo spostamento del traffico di transito su ferrovia.  
 Ora la politica è di fronte a una nuova sfida, quella di rendere competitivo il trasporto su ferrovia utilizzando meglio l'infrastruttura esistente e promuovendo l'innovazione. Per questo si richiede una visone chiara delle dinamiche del mercato dei trasporti, delle esigenze della logistica e delle soluzioni innovative.

In questo [documento strategico ](/files/strategia%5Fcorte%5Fdistanze-13-08-2013.pdf)RailValley riassume una serie di misure che se messe in pratica permettere alla ferrovia di fare fronte alla domanda del traffico della logistica utilizzando meglio la struttura ferroviaria esistente.

La nuova legge federale dei trasporti ferroviari, attualmente in consultazione, va nella direzione auspicata, in quanto è indirizzata a creare le condizioni quadro favorevoli allo sviluppo del traffico merci interno. RailValley comunque ritiene che sarebbe utile un accento più marcato sulla questione delle corte e medie distanze, in quanto è in questo ambito che si svolge la stragrande maggioranza dei trasporti. RailValley poi elenca una serie di misure tecniche e operative in grado di rendere competitiva la ferrovia, che grazie a un Masterplan dei trasporti dovrebbero poi essere concretizzati con dei precisi tempi e termini.


---
layout: post
title: "Trasporti’45: quali le priorità?"
excerpt:
  "Con Trasporti’45 il Consiglio federale vuole definire le priorità per i progetti
di ampliamento di strade e ferrovie. [...]"
date: 2025-02-11 09-30-00 +0100
categories: blog
lang: it
author: Stefan
---

# Trasporti’45: quali le priorità?

Con Trasporti’45 il Consiglio federale vuole definire le priorità per i progetti
di ampliamento di strade e ferrovie. Per l’ampliamento dell’offerta ferroviaria
fino al 2035, oltre ai 16.4 miliardi approvati dal Parlamento saranno necessari
altri 14 miliardi nei prossimi vent’anni. Per l’ampliamento e la manutenzione
della rete autostradale è previsto un importo analogo. Si tratta di costi
complessivi di 60 miliardi entro il 2045 ed è dunque molto ragionevole
l’esaminare e definire le priorità per i progetti di ampliamento per tutti i
vettori di trasporto.

Considerando questi costi cospiqui previsti per la costruzione di
infrastrutture, dovrebbe anche essere valutato almeno a pari merito un più
proficuo utilizzo delle stesse. Molte speranze sono riposte nella straordinaria
espansione della digitalizzazione in atto anche nel campo della mobilità e nella
creazione di nuove forme organizzative sia nel trasporto di persone che delle
merci.

Ecco alcuni esempi:

- Convogli merci analoghi a quelli di TILO: grazie alla limitata lunghezza dei
  convogli e ad un’accelerazione simile ai treni regionali possono essere
  sfruttati degli slot supplementari. Questa tecnologia favorisce la
  decentralizzazione del trasporto merci e rende conveniente trasporti
  ferroviari su medie e corte distanze.
- ParallelSystems: sistemi di trasporto delle merci autonomi ed elettrici su
  rotaia su infrastrutture esistenti.
- Incentivare aziende di trasporto pubblico, sia le FFS, AutoPostale, aziende
  regionali di trasporto, centri commerciali, Mobility ecc. ad introdurre nuove
  forme di trasporto collettivo.
  - Incentivare (o obbligare) le grande aziende ad organizzare trasporti
    collettivi per i loro dipendenti
  - I centri commerciali con dei mezzi propri vanno a prendere clienti nelle
    varie regioni. Grazie alle app si può riservare la shuttle che viene davanti
    a casa propria a prendere l’utente e consegnare la merce
  - Bus autonomi per l’ultimo chilometro
  - Bus per eventi dove non vengono già previsti (cinema, eventi sportivi,
    concerti ecc.)
- Negli spostamenti brevi la bicicletta si rivela un mezzo di trasporto rapido
  ed efficiente, le ebike contribuiscono a decongestionare il traffico sui
  percorsi dei pendolari. Secondo l’ufficio federale di statistica le distanze
  percorse per il tragitto casa-lavoro è più di un quarto della mobilità
  individuale. La distanza media percorsa è di 13.7 km per tragitto. Questo
  evidenzia il notevole potenziale di questo tipo di mobilità.
- Abbassare il prezzo dell’abbonamento generale, soprattutto per gli studenti.

Dando priorità all’incentivazione e alla realizzazione di nuove forme di
mobilità, con ogni attuazione si contribuisce alla decongestione delle strade e
all’aumento del rapporto costi/benefici. I costi per gli incentivi
comporterebbero solo una minima frazione degli investimenti previsti per la
costruzione e la manutenzione di infrastrutture. Logicamente dovrebbe essere
data priorità assoluta allo sfruttamento migliore delle infrastutture esistenti.

## Allegati

- [Mobilità intelligente invece di nuove infrastrutture?](/files/mobilitàintelligente.pdf)

---
layout: post
title: "Scheda: risanamento o adeguamento norme tunnel San Gottardo"
excerpt: "RailValley ha pubblicato una scheda di approfondimento sul tema: risanamento o adeguamento norme tunnel autostradale del San Gottardo."
date: 2015-06-18 02-00-00 +0100
categories: blog
---

# Scheda: risanamento o adeguamento norme tunnel San Gottardo

RailValley ha pubblicato una scheda di approfondimento sul tema: [risanamento o adeguamento norme tunnel autostradale del San Gottardo](/files/GottardoSchedaNorme_20150618.pdf).

Il concetto di risanamento presentato dal Consiglio Federale, e fatto proprio dal Parlamento federale, è stato concepito in risposta al [postulato del 12.1.2009](http://www.parlament.ch/i/suche/pagine/geschaefte.aspx?gesch_id=20093000) della Commissione dei trasporti e delle telecomunicazioni del Consiglio degli Stati che chiedeva: “Quali sono gli interventi di risanamento necessari per rendere la galleria conforme alle normative più recenti?”. Queste sono due domande in una, perché il risanamento e l’adattamento alle norme sono due interventi ben diverse! La commissione purtroppo ha tralasciato la domanda: “Quali sono gli interventi di risanamento necessari per garantire la sicurezza della galleria?”.

Il Consiglio federale ha così proposto un concetto di lavori che prevedono il risanamento e anche una serie di lavori costosi e incisivi per l’adeguamento alla norme finalizzate a fare in modo che la galleria sia adatta al trasporto di merci pericolose.

L’ adeguamento della galleria del S. Gottardo alle normative previste dal Consiglio federale non è necessario. È meglio limitarsi ai soli lavori di risanamento per garantire la sicurezza e la funzionalità per i seguenti motivi:

* Non vi è un obbligo ad eseguire questi lavori.
* Sono costosissimi e non portano vantaggi particolari in termine di funzionalità e di sicurezza.
* Si può evitare la chiusura prolungata della galleria.
* Il divieto di transito per merci pericolose sarà abolito grazie al tunnel bidirezionale e alle nuove misure di sicurezza. Ora le merci pericolose sono obbligate ad essere trasportate su rotaia e rischierebbero grosso di essere trasferiti su strada.
* Siamo nel pieno di in una fase di transizione tecnologica e si rischia di fare un adeguamento a delle norme che saranno presto obsolete e di conseguenza modificate:  
   * Nel prossimo futuro arriveranno veicoli molto meno o non inquinanti.  
   * Lo sviluppo dell’assistenza alla guida e della guida automatica fanno degli progressi enormi. Questo porta un aumento di sicurezza notevole in tutte le gallerie e su tutte le strade bidirezionali.

**Se ci si limita ad effettuare i lavori necessari e utili il risanamento del tunnel autostradale del San Gottardo può essere effettuato in tempi brevi, a costi contenuti e senza chiusure prolungate della galleria.**


---
layout: post
title: "Tram-treno: Spostamento del tracciaro per allungare l’aeroporto di Agno ? "
excerpt: "Comunicato stampa: 9 agosto 2019 - Tram-treno del Luganese"
date: 2019-08-09 02-00-00 +0100
categories: blog
---

# Tram-treno: Spostamento del tracciato per allungare l’aeroporto di Agno ? 

Comunicato stampa: 9 agosto 2019 - Tram-treno del Luganese

Il Municipio di [Lugano, nel messaggio 10291 del 23 maggio 2019](http://cc.lugano.ch/.servlet/lugano-site-cc/downloadWs?name=Messaggio_10291.pdf&unid=40FD3BC0E0BC8DEEC1258403004A010E&type=messaggi) sul rilancio di Lugano Airport, indica come potenziali di sviluppo la possibilità di allungare la pista dell’aeroporto grazie allo spostamento del tracciato del tram-treno. 

Vedi pag. 5 del messaggio 10291:

_“2.3 Potenziali di sviluppo/aree di intervento_ 
_..._

* _allungamento della pista, in particolare a nord, grazie allo spostamento del tracciato del tram-treno, così da consentire in futuro l’uso dello scalo ai nuovi modelli di velivoli, più performanti sotto l’aspetto ambientale e più adatti al futuro traffico regionale, così da creare per le compagnie interessanti economie di scala”_

Nel progetto del tram-treno nella zona di Bioggio, il tracciato viene spostato a nord di ca 300 m da Bioggio-Molinazzo a Cavezzolo. Come spiegato nel nostro dossier “[Tram-Treno del Luganese](/files/tram-treno/RailValley_DossierTramTreno_20170202.pdf)”, del febbraio 2018, nel capitolo 4.1\. (vedi allegato) lo spostamento del tracciato non è funzionale alla ferrovia, si tratta di un finanziamento traversale (o occulto) a spese del tram-treno per favorire l’aeroporto.

**In poche parole si tratta di un investimento inutile in un’opera ferroviaria, per favorire il trasporto aereo.**

Nel piano strategico presentato dal Municipio di Lugano l’allungamento della pista verso nord è considerato come un elemento centrale per il rilancio dell’aeroporto. Senza infatti non potrebbero volare gli arei più grandi. Prima del messaggio non c’era mai stata una conferma ufficiale che l’allungamento verso nord della pista fosse il motivo principale dello spostamento del tracciato del tram-treno, anzi le autorità erano state vaghe al riguardo, cercando di far credere che la soluzione proposta la migliore tecnicamente.

Il Municipio spera che l’allungamento della pista possa permettere a nuovi modelli di aerei ulteriori economie di scala. Dal 2020 però, con la messa in servizio della galleria di base del Ceneri, da Lugano si potrà arrivare all’aeroporto di Zurigo in circa 2 ore con il treno. Per questo motivo Swiss sta mettendo in discussione il volo di linea tra Lugano e Zurigo: si pensa a l’inclusione nel biglietto aereo del tragitto in treno.

Questo spostamento è deleterio dal punto di vista dell’operatività del tram-treno, dal punto di vista finanziario e soprattutto in un momento dove si cerca di diminuire l’impatto ambientale per i motivi che sono riconosciuti da (quasi) tutti.

![](/files/bioggio-tram-treno-varianti.png)

# Svantaggi dello spostamento del tracciato verso nord

* Aumento dei costi dell’opera nell’ordine di ca. 30 milioni (importo da precisare).
* Non è più possibile mantenere la linea Bioggio-Muzzano-Lugano.
* La nuova linea del tram, spostata in prossimità della rotonda di Bioggio, entra in conflitto con la strada cantonale e il comparto industriale (causa di molti ricorsi).
* Necessità di avere un viadotto molto lungo sul piano.
* Per mettere in funzione il tram fra Bioggio e Manno bisogna attendere il completamento della galleria verso Lugano. Ciò causa un ritardo della messa in funzione di circa 5 anni.
* Grande spreco di territorio a Bioggio.


---
layout: post
title: "Variante RailValley risanamento galleria San Gottardo"
excerpt: "RailValley propone al Consiglio federale di approfondire una possible variante di risanamento completo del tunnel del San Gottardo nel 2040."
date: 2013-01-15 01-00-00 +0100
categories: blog
---

# Variante RailValley risanamento galleria San Gottardo

RailValley propone al Consiglio federale di approfondire una possible [variante di risanamento completo del tunnel del San Gottardo nel 2040](/files/RailValley-risanamento%20galleria%20gottardo-gennaio_2013.pdf).

Il punto 6 del documento contiene la presa di posizione di RailValley in merito alla consultazione del dicembre 2012 del Consiglio federale, circa la nuova base legale per un’eventuale costruzione di un secondo tunnel autostradale del S. Gottardo.

Per il risanamento del tunnel autostradale del San Gottardo il Consiglio Federale ha considerato due varianti, quella del risanamento completo entro il 2025 (chiusura di 900 giorni e costi per Fr. 1.2 / 2.0 miliardi) e quella del raddoppio del tunnel (costo di Fr. 2.8 miliardi e chiusura di 140 giorni), propendendo per il raddoppio.

Il risanamento della galleria del S. Gottardo cade in un periodo di grandi cambiamenti tecnologici nell’ambito della mobilità. Nei prossimi decenni verranno introdotte tecnologie di nuova generazione come veicoli fullhybrid, la guida automatica, nuove tecnologie nel trasporto merci e nuovi modelli organizzativi di gestione della mobilità. Quando queste tecnologie saranno in uso, potrebbe essere possibile eseguire i lavori di ristrutturazione con chiusure brevi e mantenendo la circolazione stradale. Rimandando quindi la ristrutturazione completa al 2040 si potrebbero avere risparmi notevoli ed evitare di chiudere la galleria al traffico.

RailValley ritiene che, alla luce della probabile evoluzione tecnologica, si presenti un’altra possibile variante avente le seguente caratteristiche principali:

* Interventi di risanamento in due fasi  
 1\. fase: risanamento e adeguamento parziale prima del 2025  
 2\. fase: risanamento completo verso il 2040
* Costi ipotizzabili di Fr. 700 mio
* Tempi di chiusura del tunnel 140 giorni

Da un punto di vista dei costi e dei tempi di chiusura, questa variante è molto interessante.

RailValley, nell’ambito della consultazione sul raddoppio della galleria autostradale del San Gottardo, invita il Consiglio federale, prima di sottoporre un messaggio al Parlamento per il raddoppio del tunnel del San Gottardo, a:

* Tenere conto e approfondire la variante per il risanamento completo nel 2040 e le ipotesi tecnologiche sulle quali si basa.
* Considerare l’innovazione tecnologica in ambito ferroviario, come l’elemento centrale per raggiungere gli obiettivi di trasferimento dalla strada alla ferrovia e garantire trasporti di merci efficienti fra il Ticino e il resto della Svizzera.


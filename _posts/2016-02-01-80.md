---
layout: post
title: "Confronto risanamento San Gottardo e Arlberg"
excerpt: "Pubblicato il dossier: Confronto fra il risanamento dell San Gottardo e dell'Arlberg (1.02.2016)"
date: 2016-02-01 01-00-00 +0100
categories: blog
---

# Confronto risanamento San Gottardo e Arlberg

Pubblicato il dossier: [Confronto fra il risanamento dell San Gottardo e dell'Arlberg](/files/RailValley-Confronto-Gottardo-Arlberg-01-02-2016.pdf) (1.02.2016)

## Sommario

Il tunnel autostradale dell’Arlberg, che collega il Voralberg con il Tirolo e il resto dell’Austria, può essere considerato il tunnel gemello del Gottardo. È entrato in funzione nel 1979, ha una lunghezza (15.5 km) e caratteristiche costruttive simili. Come il Gottardo, anche all’Arlberg erano previste due canne, ma poi ne è stata realizzata una sola.

Nel 2014 al tunnel dell’Arlberg sono iniziati i lavori di risanamento. Sono previste chiusure limitate e costi nell’ordine di EUR 160 milioni. Al termine il tunnel risulterà conforme alle normative europee per un traffico medio giornaliero di 10600 veicoli.

Per il risanamento del Gottardo si prevede invece la chiusura completa per 3 anni e costi superiori al miliardo di franchi.

RailValley ha messo a confronto il risanamento del Gottardo con quello dell’Arlberg.

All’Arlberg è previsto un intervento **in conformità alle norme per i tunnel esistenti**. Lo scopo del risanamento è quello di aumentare la funzionalità e la sicurezza. Interventi non particolarmente migliorativi non verranno fatti. Non si andrà quindi a modificare l’altezza del vano di transito 4.50 metri e la pendenza del 2 %.

Al Gottardo si progetta un rifacimento a nuovo di tutto l’interno, per fare in modo che la galleria si avvicini alle **norme per i tunnel di nuova costruzione**. Si vuole aumentare dal 2 al 2.5% la pendenza laterale della strada e aumentare l’altezza del vano di transito da 4.50 metri a 4.80 metri. Si dovrà così abbattere e costruire completamente la strada, la soletta intermedia e anche la volta interna.  
 Il rifacimento a nuovo di tutta la volta e dei canali di ventilazione ha poco senso, specialmente se si considera che le emissioni delle auto andranno a ridursi notevolmente.

La galleria autostradale del Gottardo potrebbe essere risanata con l’approccio e le tecniche usate all’Arlberg. La maggior parte dei lavori potrebbe essere effettuata di notte, con chiusure di una sola corsia, con tempi d’attesa massimi di 30 minuti. I costi sarebbero nell’ordine dei Fr. 250 milioni.


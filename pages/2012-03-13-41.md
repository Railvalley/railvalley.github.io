---
layout: page
title: "Treni merci pendolari"
permalink: pages/41
---

# Treni merci pendolari

**Introduzione ai treni merci pendolari**

La tecnologia ferroviaria per i trasporti passeggeri ha avuto negli ultimi decenni un’evoluzione notevole. I vecchi treni viaggiatori, con il concetto locomotiva/vagone, sono stati quasi totalmente soppiantati da treni a composizione fissa (TILO, ICN, TGV), in grado di muoversi in ambi i sensi e senza bisogno di manovre di carri. 

Questa tecnologia, ampiamente collaudata, dovrà essere applicata anche al traffico merci su rotaia.  
Le caratteristiche principali dei treni merci pendolari:

\- Cabine conducenti in testa e in coda

\- Alimentazione ibrida (elettrica e diesel) per manovrare a velocità ridotta nei binari industriali senza alimentazione elettrica.

\- Formano un convoglio unico con altri treni merci pendolari per non sovraccaricare la rete ferroviaria.

\- Possono viaggiare alle medesime velocità dei treni regionali (120/160km/h) per sfruttare meglio la rete ferroviaria

\- Trasbordo orizzontale: il trasbordo può essere effettuato in qualsiasi stazione ferroviaria o binario d’allacciamento ed anche sotto la linea d’alimentazione. 

Come spazio serve unicamente una corsia laterale al convoglio.

L’effetto sinergia dell’applicazione di queste innovazioni porta ad un’efficacia superiore e a dei costi inferiori. Fanno cambiare radicalmente la situazione di concorrenza che oggi è a favore della strada. Il trasporto di merce su rotaia diventa efficiente e veloce almeno quanto quello su strada e si uniscono così i vantaggi tipici del traffico merci su rotaia (affidabilità, capacità di trasporto, sicurezza, grado di automatizzazione, ammortamento più lungo, meno limiti di peso, ambiente) a quelli del trasporto su strada (flessibilità, velocità).

**RailValley propone:**

RailValley propone di diventare la piattaforma di interscambio e di informazione così che lo sviluppo, la produzione, la messa in servizio e la gestione del traffico merce su ferrovia diventi sempre più efficace ed efficiente. È necessario far collaborare meglio i diversi attori della logistica e fare in modo che le innovazioni siano recepite più velocemente.


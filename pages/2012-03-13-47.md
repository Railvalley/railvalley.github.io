---
layout: page
title: "Stazione di Lugano"
permalink: pages/47
---

# Stazione di Lugano

**Introduzione alla Terrazza sul Lago**

La stazione FFS di Lugano sta diventando il centro nevralgico del sistema dei trasporti pubblici ticinesi. È una terrazza naturale che si affaccia sul lago di Lugano. I treni, con il completamento di Alptransit, arriveranno a Lugano uscendo da lunghe gallerie, dal chiuso si passa alla luce e all’apertura. I viaggiatori non arrivano in una stazione come le altre, chiusa in un centro: vi è una vista eccezionale sul golfo e sull’arco delle montagne circostanti. La stazione di Lugano appare il luogo ideale per l’applicazione di nuovi concetti non limitatamente ai mezzi di trasporto, ma più in generale al trasporto e ai luoghi di interscambio.

RailValley, nell’ambito di uno studio apposito, ha messo in evidenza i potenziali della stazione di Lugano:

\- Fare diventare la stazione di Lugano una meta turistica per le persone che attraversano il Ticino e per la popolazione che vive negli agglomerati di Zurigo e Milano

\- Valorizzazione quale “Terrazza sul lago” con recupero architettonico, pedonalizzazione del piazzale stazione e messa in sotterranea del traffico motorizzato

Gli interventi principali sarebbero: 

\- Spostamento della stazione FLP su Via Basilea, in modo da permettere uin futuro l’estensione della linea verso Viganello/Cassarate e di crearne un’altra Tesserete – Noranco.

\- Creazione di un collegamento pedonale verso il nuovo centro culturale utramite un Viale delle Arti. 

\- Centro sportivo indoor in zona trincea. Copertura della trincea per ricavarne un parco.

\- Sviluppo del potenziale proprio della stazione con la creazione di un centro servizi/scuole sopra i binari ed il Piazzale Besso.

\- Valorizzazione del fronte lago con una zona turistico/ricreativa sotto il ulivello del piazzale stazione.

\- Pedonalizzazione del piazzale stazione

**RailValley propone:**

RailValley ha elaborato il concetto di terrazza sul lago. Si prevede di approfondire e far conoscere il tema, verificando se i potenziali messi in evidenza possono diventare degli elementi di sviluppo futuro.


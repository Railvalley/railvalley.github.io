---
layout: page
title: "L'associazione"
permalink: pages/2
---

# L'associazione

* [Documento pdf con la presentazione di RailValley e dei principali progetti](/files/RailValley%20presentazione%20I%20v%5F27gen11.pdf).

**RailValley**  
c/o Stefan Krebser  
Lanera  
CH-6997 Sessa

info@railvalley.org

Telefon: +41 91 608 25 88  
Mobile: +41 79 240 49 58

Postfinance: IBAN CH7809000000651589258  
Postcheck-Konto: 65-158925-8 

## Perché un'associazione RailValley

RailValley è un’associazione nata dalla constatazione che fosse necessaria una struttura per favorire la promozione dell’innovazione in ambito ferroviario, per fare in modo che questo trasporto diventi sempre più efficiente sia per i passeggeri che per le merci. L’applicazione di concetti e componenti innovativi possono portare notevoli benefici al trasporto su rotaia, rendendolo concorrenziale alla strada.

Le soluzioni per affrontare i problemi nell’ambito della mobilità si cercano quasi unicamente nella costruzione di nuove infrastrutture come Alptransit ed il raddoppio della galleria autostradale del S. Gottardo, con misure legislative come la tassa sul traffico pesante commisurata al peso (TTPCP) o nella liberalizzazione del trasporto ferroviario. Tutti questi provvedimenti non portano, come la situazione quotidiana ci dimostra, ad un miglioramento della situazione sulle strade, anzi il traffico stradale individuale è in continuo aumento e le ferrovie continuano ad essere deficitarie.

Uno dei motivi principali di questa situazione è che l’innovazione è stata dimenticata, soprattutto nel campo del trasporto merci su ferrovia. Railvalley promuove rimedi efficienti a questa situazione di stallo, basandosi su technologie innovative ed ecologiche.

## Innovazione ferroviaria

Il trasporto merci ferroviario deve essere rinnovato per essere efficiente, redditizio e adattarsi alle esigenze dell'economia moderna: tempi, flessibilità, tipi di trasporto, distribuzione, costi.

L'innovazione è l'unica prospettiva per le ferrovie

* Ridare competitività al trasporto merci su ferrovia
* Spostare una parte importante del trasporto stradale su binario
* Rendere redditizie le ferrovie
* Creare posti di lavoro duraturi nel settore ferroviario
* Dare vantaggi competitivi ai trasportatori svizzeri

## Scopo dell'associazione:

* promuovere l'innovazione in ambito ferroviario ed in particolare l'uso del trasporto merci su rotaia;
* ampliare le capacità di trasporto merci su ferrovia;
* rendere competitivo il trasporto di merci su rotaia;
* catturare e sviluppare l'interesse politico al trasporto su rotaia;
* sostenere la creazione di imprese e lo sviluppo di progetti che usano tecnologie innovative in ambito ferroviario
* Facilitare la collaborazione fra i diversi attori e in particolare fra le imprese di trasporto, le università e l'industria

## L'associazione intende conseguire il suo scopo impegnandosi in particolare a:

* creare un centro di competenza che favorisca l'impiego di nuove tecnologie in ambito ferroviario
* sostenere la ricerca e lo sviluppo di nuove tecnologie in ambito ferroviario
* sviluppare concetti logistici innovativi
* sostenere le imprese che vogliono entrare ad operare in ambito ferroviario e trasporti collegati
* organizzare convegni e gruppi di lavoro
* informare


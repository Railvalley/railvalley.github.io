---
layout: page
title: "Progetto pilota"
permalink: pages/43
---

# Progetto pilota

**Progetto pilota trasporto merci sull’asse del S. Gottardo**

Da luglio 2009 un convoglio pendolare cargo percorre giornalmente la tratta Coira-Daillens e ritorno, con piena soddisfazione degli operatori che usufruiscono di questo servizio. Durante questo tragitto si ferma nei centri pacchetti di PostLogistics di Frauenfeld e di Härkingen, dove vengono effettuati dei trasbordi, sia con le gru di PostLogistics sia tramite trasbordo orizzontale. Questo treno percorre giornalmente 800km e viene utilizzato 24 su 24 ore e sei giorni la settimana.

Grazie all’ottimo sfruttamento, questo sistema di trasporto non è solo un mezzo che soddisfa pienamente le esigenze degli operatori, ma è anche economicamente concorrenziale in confronto al trasporto su gomma già a partire da tratte relativamente brevi. 

Vedi: http://videoportal.sf.tv/video?id=cb7104a4-9004-41d2-a4f8-18dc8076d984

Basandosi sull’esperienza di questo primo convoglio pendolare sull’asse est-ovest , è da promuovere un progetto analogo sull’asse nord-sud. Nell’ambito di questo progetto pilota sono stati concepiti alcuni ulteriori componenti che bisogna concretizzare e migliorare. La realizzazione di un progetto pilota con l’applicazione di componenti innovativi è un’impresa molto complessa che coinvolge diversi attori come l’ufficio federale dei trasporti (UFT), ferrovie, spedizionieri e trasportatori, produttori di componenti, scuole superiori, associazioni specializzate, nonché FFS-Infrastruttura. 

Con questo progetto pilota si può compiere un ulteriore passo concreto verso la realizzazione del progetto di trasferimento. Inoltre serve agli operatori del settore per conoscere le proprietà e la qualità dell’applicazione di queste tecnologie, con i rispettivi costi e tempi di percorrenza, fattori che sono determinanti per la realizzazione di un trasferimento cospicuo del trasporto merci da strada su rotaia.

**RailValley propone:**

RailValley propone di procedere a tappe e di allestire come primo passo uno studio preliminare. In questo studio ci si occuperebbe di coinvolgere gli enti e le imprese interessate, nonché di definire i programmi di lavoro con i rispettivi costi. 


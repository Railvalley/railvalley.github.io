---
layout: page
title: "Affidabilità al Gottardo"
permalink: pages/42
---

# Affidabilità al Gottardo

**Progetto per migliorare l’affidabilità dei trasporti sull’asse del S. Gottardo**

Con un concetto logistico innovativo e tecnologie ferroviarie di nuova generazione (treni merci pendolari), si può creare un’offerta di trasporto merci che corrisponda alle esigenze dell’economia e degli operatori nel settore. La realizzazione di un progetto di questo tipo crea un collegamento attraverso le Alpi più affidabile, puntuale e sicuro, oltre che economicamente concorrenziale per rapporto al trasporto stradale.

La futura apertura di Alptransit e la chiusura provvisoria della galleria autostradale del S. Gottardo tra ca. 10 anni deve essere colta come un’opportunità per allestire un’offerta su rotaia che porti ad un trasferimento cospicuo e permanente da strada su rotaia.

Il progetto deve perseguire lo scopo di trasferire da strada su binario la maggior parte del trasporto merci interno e parzialmente quello d’esportazione e d’importazione grazie all’utilizzo di nuove tecnologie. 

La sua realizzazione può contribuire in modo determinante al raggiungimento dell’obbligo costituzionale dei 650’000 passaggi annui di mezzi pesanti sull’arco alpino. 

**RailValley propone:**

RailValley ha elaborato il concetto di massima, che è stato presentato a diversi enti e operatori del settore. Il progetto ha riscosso interesse e si ritiene che sia un tassello importante per affrontare la chiusura provvisoria della galleria del S. Gottardo. RailValley propone di lanciare questo progetto in modo che l’economia ticinese possa adeguarsi per tempo alla chiusura della galleria autostradale del S.Gottardo per manutenzione.

